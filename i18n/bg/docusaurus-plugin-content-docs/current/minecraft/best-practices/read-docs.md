---
sidebar_position: 5
hide_title: true
title: Документацията е твой приятел
sidebar_label: Документацията е твой приятел
description: Добри практики и трикове при администрацията на Minecraft сървър - Документацията е твой приятел
---

<img src={('/img/banner.png')} alt="banner" height="100%" width="100%" />

<div class="text--center">
<h1>Документацията е твой приятел (5/6)</h1>
</div>

Понякога при управлението на един сървър се сблъскваме с проблем с някой плъгин. Може би това ще е някоя настройка на
даден плъгин или пък няма да можеш да настройш друг такъв. Е не се притеснявай, защото както може би знаеш от заглавието
на статията - "Документацията е твой приятел!"

## Какво е документацията
Нека започмен с въпроса: какво е документацията? Обикновено, когато настройваме плъгините на нашия Minecraft сървър
доста често ще се налага да четем тяхната документация. За нея можем да мислим като ръководство към плъгина, например
като ръководството на автомобил(да, книжките, които държим в джапката) или пък това на някой ел. уред, като телевизор.

### Какво съдържа документацията
В повечето случаи документацията на един плъгин е доста по-подробна от тези на ел. уреди(обратното не може да бъде
казано за ръководствата на автомобилите обаче), като там се съдържа важна информация за плъгина. Функции, които
плъгина изпълнява или предлага, подробно описание на настройките на плъгина, как се използват командите
на плъгина, други плъгини, с които този плъгин има съвместимост и т.н.

## Кога да се обърнеш към документацията
Към документацията можеш да се обърнеш по всяко време. Обикновенно това е когато имаме определен проблем с плъгина или
не знаем какво прави някоя настройка. В повечето случаи обаче, конфигурационните файлове с настройките идват с т.нар.
коментари, които обясняват какво прави определена настройка. Понякога тези коментари могат да посочват документацията
за повече информация относно настройката.