---
sidebar_position: 1
hide_title: true
title: Бъди наясно какво правиш
sidebar_label: Бъди наясно какво правиш
description: Добри практики и трикове при администрацията на Minecraft сървър - Бъди наясно какво правиш
image: /img/banner.png
---

<img src={('/img/banner.png')} alt="banner" height="100%" width="100%" />

<div class="text--center">
<h1>Бъди наясно какво правиш (1/6)</h1>
</div>

Това е наръчник с добри практики и трикове спрямо управлението и администрацията на публичен Minecraft сървър.
Съветите тук могат да бъдат приложени, както за по-малки, то така и за по-големи сървъри.  Това, което те целят е да ти 
помогнат да намериш насока и да се научиш да решаваш проблемите си самостоятелно или чрез намирането на 
съответното място, на което да получиш помощ.

Статиите в тази категория са експертно подбрани, както и написани от хора с дългогодишен опит в 
управлението, администрацията и ръководството на публични Minecraft сървъри с изградена база от играчи.

Ако смяташ, че имаш опита и експертизата да помогнеш да развием статиите, които имаме в тази област, то не се колебай да ни пишеш!

---

## Обмисляй идеите си
Преди да тръгнеш да добавяш някоя своя нова идея към сървъра си е хубаво да обмислиш как тази идея би повлияла на
останалите неща, които са вече добавени към сървъра. Например, как това нещо ще афектира играта, играчите, може би
ще я улесни или пък направи по-трудна. Разбира се, това са само примерни въпроси, но нищо не пречи да измислиш и още
спрямо личните ти нужди или пък тези на сървъра.

---

## Бъди отворен към чуждото мнение
Важен фактор към ръководството на един публичен Minecraft сървър е именно това да бъдеш отворен към чуждото мнение.
Това означава, че понякога е хубаво да се вслушваш в това, което играчите мислят. Да, вярно е, че може би не всяко
мнение ще бъде хубаво или пък ще може да се приложи, но това показва, че все пак приемаш и чужди идеи.

Също ще вметна, че Minecraft сървъра ти е е твой собствен свят, който ти преценяваш как да управляваш.

### Посъветвай се с играчите и екипа
Понякога, когато имаш нужда от съвет с имплементацията на дадена идея е хубаво да се посъветваш с някой друг. Не винаги
можеш да предвидиш сам всичките начини, по които една промяна би могла да афектира сървъра ти.

Именно заради това е добре да се съветваш с играчите и екипа си. Разбира се, ти преценяваш мнението на коя група
би било по-приоритетно за теб. Лично аз бих те посъветвал, ако взимаш мнение от играч, то това да е честен играч, който
има добра и добре изградена репутация в сървъра ти.

### Направи анкета
Анкетите са хубав начин да събереш ценна информация относно това какво играчите мислят за сървъра ти. Тя може да включва
разнообразни въпроси относно играта в сървъра, администрацията и ръководството, имплементацията на нови идеи и т.н.

Освен анкетите, гласуване също би било полезно, ако разбира се искаш нещата са малко по-демократични.

### Направи статистика
Чрез добре направена статистика ще можеш да разбереш ключови елементи за играта или играчите в сървъра ти. Тя може
да е базирана на анкета, в която да зададеш на играчите по-лични въпроси. Например, кой им е любимия жанр игри, какви
игри обичат да играят, какви игри са играли и т.н.

Силно ти препоръчвам при направта на анкета или статистика да запазваш анонимността на играчите в тайна освен, ако
наистина не се нуждаеш от това да знаеш кой играч е предоставил мнение!

---

## Не се страхувай да експериментираш
Ако пък сървъра ти няма голяма база от играчи, може би е добре да експериментираш и да видиш кое би се харесало. Не се
страхувай да го правиш, защото това е един от най-добрите начини да разбереш дали идеята ти би се харесала.