---
sidebar_position: 3
hide_title: true
title: Прегенерация на чънкове
sidebar_label: Прегенерация на чънкове
description: Как да прегенерираме чънковете на света на нашият Minecraft сървър
---

<img src={('/img/banner.png')} alt="banner" height="100%" width="100%" />

<div class="text--center">
<h1>Прегенерация на чънкове</h1>
</div>

Ако си прочел предишните 2 статии: **[Намери причината за лаг](find-cause.md)** и **[Оптимизирай сървъра си](optimization.md)**,
то със сигурност си срещнал темата за "Прегенерация на чънкове". В тази статия ще ти
покажем как можеш да генерираш чънковете в сървъра си чрез плъгина Chunky, както и да поставиш граница на света чрез
плъгина ChunkyBorder.

Това са двата най-лесни плъгина, които можеш да използваш, за да прегенерираш част от света на сървъра си и да го
оптимизираш.

---

## Прегенерация чрез Chunky
Прегенерирането на чънковете на определен свят чрез Chunky е супер лесно! Просто следвай стъпките описани долу и ще се
справиш за нула време.

### Стъпки за прегенерация
1. Изтегли плъгина Chunky от [SpigotMC](https://www.spigotmc.org/resources/chunky.81534/).
2. Стартирай/Рестартирай сървъра си!
3. Избираме света, който искаме да прегенерираме чрез командата ``/chunky world [името на света]``, т.е. world, world_nether, world_the_end. В случая, ще изберем света world, защото това е главният свят на сървъра ни, а ние искаме да прегенерираме точно него.
4. След това, чрез командата ``/chunky radius [брой блокове]``, ще трябва да изберем радиус от блокове, който искаме да прегенерираме. Препоръчваме прегенерацията в радиус от между 2000 и 5000 блока, в зависимост от типа сървър.
5. Изчакваме блоковете да се прегенерират! Спрямо това колко блока сме избрали да прегенерираме това може да отнеме между 30 мин. до 1 час, а дори и няколко дни.
6. Блоковете на света, който сме избрали са прегенерирани!

:::info Информация

В случай, че не знаеш как се инсталира плъгин, чувствай се свободен да посетиш статията
**[Добавяне на Plugin](/current/minecraft/server-owner-guides/general-settings/add-plugin.md)**.

:::

---

## Добавяне на граница на света чрез ChunkyBorder
Точно така! Прегенерацията на чънковете не е всичко, което можем да направим, особено ако имаме публичен Minecraft сървър.
Добавянето на граница на света, също позната като WorldBorder е важно, за да можем да спрем играчите от това да минават
извън границите на света и да зареждат нови чънкове, които не са били прегенерирани от Chunky.

Стъпките отново са изключително лесно и стига да ги следваш, няма как да объркаш нещо!

### Стъпки за добавяне на граница / worldborder
1. Изтегли плъгина ChunkyBorder от [SpigotMC](https://www.spigotmc.org/resources/chunkyborder.84278/).
2. Стартирай/Рестартирай сървъра си!
3. Избираме света, на който искаме да поставим граница чрез командата ``/chunky world [името на света]``, т.е. world, world_nether, world_the_end. В случая, отново ще изберем world, защото това е света, който прегенерирахме в предишните стъпки.
4. След това, чрез командата ``/chunky radius [брой блокове`` избираме броят на блоковете, които сме прегенерирали в дадения свят.
5. Използваме командата ``/chunky add``, за да добавим границата на света.
6. Туко що добавихме граница на прегенерирания свят world в нашият Minecraft сървър!

---

### [Видео наръчник на тема - Как да прегенерираме чънковете на свят в Minecraft сървъра ни](https://www.youtube.com/watch?v=ybXWd0KPfmw)
Във видеото направено от нас, покриваме темата относно прегенерацията на чънковете в свят на Minecraft и показваме
как това може да се направи без дори да влизате в сървъра!

:::note Забележка

Имай на предвид, че ако вече имаш място, което играе ролята на Spawn Point на сървъра ти, то най-вероятно ще се наложи
да го зададеш предварително, за да може Chunky да знае, че то трябва да е центъра на света. Можеш да го направиш чрез
командата: ``/chunky center [X и Z координати]``

:::