---
sidebar_position: 5
hide_title: true
sidebar_label: Добавяне на Plugin
---

<img src={('/img/banner.png')} alt="banner" height="100%" width="100%" />

#  Добавяне на Plugin

Плъгините са добавки, които могат да добавят допълнителни неща, както и функционалност към Minecraft сървъра ти. Това може да бъде под формата на мобове, биоми, мощни команди и др.

За разлика от Data Pack, плъгините са поддържани само от софтуерите - Spigot, Paper, Pufferfish, Purpur и т.н. Те не могат да се инсталират на сървър, който използва Vanilla сървърния софтуер!

## Как да добавим Plugin

1. Изтегли плъгин, който желаеш да използваш от сайт като SpigotMC или BuiltByBit.
2. Свържи се към сървъра чрез FTP/sFTP клиент, като например WinSCP.
3. Отвори папката ``/plugins``, в която се добавят плъгините.
4. Постави плъгина в папката и го изчакай, за да се качи. Времето, което ще отнеме за плъгин да се качи варира спрямо интернет връзката и скоростта на интернет, с която разполагаш. Това не би трябвало да отнеме много, тъй като повечето плъгини са с малък размер не превишаващ няколко MB-та.
5. Рестартирай сървъра си!
6. При повторното стартиране на сървъра, то плъгина ще се зареди и вече ще можеш да го използваш.

:::tip Моят съвет

Използвай командата ``/plugins`` в играта или в конзолата без ``/``, за да видиш дали плъгинът е бил зареден успешно. Ако е в зелено, поздравления, защото плъгина, който си инсталирал е бил успешно зареден!

:::

### Допълнителна Информация
В случай, че плъгина се показва в червено при ползването на командата ``plugins``, то значи той не е бил зареден. Това най-вероятно е причинено от едно или няколко от следните неща:
**а)** плъгина е несъвместим с версията на играта;
**б)** плъгина изисква друг, допълнителен плъгин, за да може да функционира правилно.
**в)** плъгина е развален и изисква поправка от разработчика му.

## Откъде да изтеглим нов Plugin

Ето ти списък с известни и добре познати уебсайтове, т.е. платформи за дистрибуцията на плъгини.

### Списък

### [Bukkit](https://dev.bukkit.org/)

### [SpigotMC](https://www.spigotmc.org/)

### [BuiltByBit (MC-Market)](https://builtbybit.com/)

### [Polymart](https://polymart.org/)

### [Modrinth](https://modrinth.com/)

### [Hangar](https://hangar.papermc.io/)

Напълно възможно е един плъгин или ресурс да е наличен на повече от една платформа, т.е. уебсайт. Всяка от изброените предлага различна визия, функции и качество на библиотеката си от ресурси.