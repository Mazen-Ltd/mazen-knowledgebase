---
sidebar_position: 1
hide_title: true
title: Избиране на версия и софтуер
sidebar_label: Избиране на версия и софтуер
---

<img src={('/img/banner.png')} alt="banner" height="100%" width="100%" />

<div class="text--center">
<h1>Избиране на версия и софтуер</h1>
</div>

---

## Коя версия е правилна за нас?
В зависимост от това какъв сървър искаме да имаме, то ще трябва да изберем версия, на която да е той.

**Следните примери показват правилната версия, която можем да използваме в редица ситуации.**

**А) Искаме да играем с най-новите добавени неща в играта!**
- Ще използваме най-новата версия на Minecraft, а именно 1.20.

**Б) Искаме да играем на по-стара версия, със старата PvP механика на играта.**
- Ще използваме по-стара версия на Minecraft, като например 1.8.8 или пък 1.7.

**В) Искаме да играем играта с модове.**
- В случая могат да се изберат редица версии. Например, ще използваме версия 1.12.2, защото за нея има налични 
най-много модове. Разбира се, с изминаване на времето много от тези модове биват обновени и за по-нови версии на 
играта, например 1.18, 1.19, 1.20 и т.н.

:::info Информация

Не всеки софтуер поддържа всяка версия на играта, част от по-новите поддържат единственно последните версии на Minecraft.

:::

---

## Кой софтуер е правилен за нас?
Има огромен набор от софтуери налични за Minecraft сървъри. Те се разделят предимно в 2 категории, но има изключения. 
Тези категории са **софтуери, които поддържат плъгини - Plugins**, както и **софтуери, които поддържат модове - Mods**. 
Освен това, има и **хибридни софтуери**, които поддържат инсталацията, както на плъгини така и на модове. 
Повечето от тях обаче са силно експирементални и не се препоръчват за използване, особено от по-големи сървъри!

## Софтуери, които поддържат Plugins

### Препоръчителни Софтуери
### [Paper](https://papermc.io/downloads/paper)
Paper е софтуер базиран на Spigot, който значително подобравя производителността и добавя нови, по-напреднали API 
функции. Този софтуер поправя бъгове, експлойти и несъответствия, което добавя повече стабилност и консистентност към 
Minecraft сървъра. Освен това, добавените API методите позволяват на разработчиците на плъгини да правят
по-мощни, бързи и ефективни плъгини.

### [Purpur](https://purpurmc.org/)
Purpur е модификация на Paper, която включва редица оптимизации от други сървърни софтуери, един от които е Pufferfish. 
Освен, че Purpur комбинира тези оптимизации, то той добавя огромен брой нови настройки, които позволяват 
персонализирането на Minecraft сървъра. По подразбиране, всички от тези настройки са изключени, но могат лесно 
да бъдат включени и променени.

---

### Йерархия на софтуерите

### [Bukkit](https://bukkit.org/)
Bukkit е модификация на Vanilla, която добавя нови API методи, което от своя страна позволява създаването на плъгини. 
Освен това, Bukkit добавя повече настройки към Minecraft сървъра. Софтуерът обаче бива свален няколко години 
след създаването му поради проблем с правата за част от кода. CraftBukkit е негово продължение, което цели да запази 
представените от Bukkit API методи. **Използването на тези софтуери не се препоръчва, тъй като са остарели!**

### [Spigot](https://www.spigotmc.org/)
Spigot от своя страна е модификация на Bukkit, която бива създадена през 2012 и 
позволява използването на Bukkit плъгини. **Отново, използването на този софтуер не се препоръчва, тъй като 
Paper предоставя по-добра основа за Minecraft сървърите не само при настройки, но и производителност.**

### [Pufferfish](https://pufferfish.host/downloads)
Pufferfish е модификация на Paper, която добавя огромен брой оптимизации, особено полезни за сървъри на по-нови 
Minecraft версии с голям брой играчи. **Използването му не винаги е оптимално, тъй като оптимизациите добавени от 
Pufferfish са включени в Purpur, който от своя страна добавя и други функционалности.**

---

## Софтуери, които поддържат Mods

### [Forge](https://files.minecraftforge.net/net/minecraftforge/forge/)
Безспорно най-популярната платформа за модове е именно Forge. Софтуерът позволява добавянето на модове
към сървъра, които позволяват огромен набор от модификации, както на играта, то така и на нейният 
клиент(т.е. версията на играта, която е на самият компютър на играча).

### [Fabric](https://fabricmc.net/)
Нова и иновативна платформа за модове, която им позволява по-голяма ефективност. 
Поради факта, че платформата е нова, може не всеки мод да е съвместим със софтуера.

---

## Софтуери, които поддържат Plugins + Mods

### [Sponge](https://spongepowered.org/)
Sponge е иновативен софтуер, който позволява използването на плъгини заедно с модове. Освен това, софтуера добавя 
редица оптимизации към играта, редица от които идват от Paper. Поради факта, че е нов и иновативен, малка част 
от плъгините и модовете е възможно да работят с него.

### [Magma](https://magmafoundation.org/)
Magma е софтуер, които отново използва част от оптимизиращите пачове на Paper, за да подобри стабилността на сървъра. 
Освен това, Magma поддържа, както плъгини така и модове. Въпреки това, той е силно експериментален и е възможно да има 
несъответствия със съвместимостта между плъгини и модове.

---

## Прокси Софтуери
Това са софтуери, които позволяват свързването на няколко Minecraft сървъра в една обща мрежа. 
Това от своя страна позволява интеграция и възможността за предвижването от един към друг сървър
чрез команда, без да се налага помненето на отделните IP Адреси на всеки сървър.

### [BungeeCord](https://github.com/SpigotMC/BungeeCord)
BungeeCord, оригиналният софтуер, който представя възможността за свързването на няколко Minecraft сървъра
в съвкупност, т.е. в мрежа.

### [Waterfall](https://papermc.io/software/waterfall)
Waterfall е базиран на BungeeCord, но добавя оптимизации към софтуера, което прави преминаването от сървър към сървър
вързан в мрежата по-бързо и ефикасно. Всички плъгини налични за BungeeCord, също така работят и на Waterfall.

### [Velocity](https://papermc.io/software/velocity)
Velocity е най-иновативният прокси софтуер за Minecraft сървъри. Той е изработен с идеята за стабилност
и производителност. Освен това, той използва по-мощен API, което позволява разработката на по-функционални и напреднали
плъгини за него. Това от своя страна прави повечето плъгини за BungeeCord и Waterfall несъвместими с него.

---

## Софтуери, които НЕ ПРЕПОРЪЧВАМЕ да се използват

:::danger Опасност

Това са софтуери, които силно препоръчваме да се избягват и при възможност да не бъдат използвани.

:::

- Софтуери, по които не се работи активно и нямат поддръжка!
- Платени софтуери, които гарантират **100% оптимизация, стабилност и производителност** на сървъра!